<!DOCTYPE html>
<html lang="en" dir="ltr">
<head>
	<meta charset="utf-8" /> 
	<title>VAHİY 1 TCL02</title>
	<meta name="viewport" content="width=device-width, initial-scale=1" />
	
	<link href="../../../css/mobile.css" rel="stylesheet" />
</head>
<body>

<div data-role="page">
	<div data-role="header">
		<a href="jude.1.html" data-icon="arrow-l">Yahuda 1</a>
		<h1>Vahiy 1</h1>
		<a href="rev.2.html" data-icon="arrow-r">Vahiy 2</a>
	</div>
	<div data-role="content">
<div class="chapter POV ot rev.1" data-osis="rev.1" lang="fa" dir="rtl">
<h2 class="chapter-num">1</h2>
<div><h1 class="Rev_1">VAHİY 1</h1><p>
<span class="verse Rev_1_1" data-osis="Rev.1.1"><span class="verse-num v-1">1&nbsp;</span> İsa Mesih'in vahyidir. Tanrı yakın zamanda olması gereken olayları kullarına göstermesi için O'na bu vahyi verdi. O da gönderdiği meleği aracılığıyla bunu kulu Yuhanna'ya iletti. </span>
<span class="verse Rev_1_2" data-osis="Rev.1.2"><span class="verse-num v-2">2&nbsp;</span> Yuhanna, Tanrı'nın sözüne ve İsa Mesih'in tanıklığına –gördüğü her şeye– tanıklık etmektedir. </span></p><p>
<span class="verse Rev_1_3" data-osis="Rev.1.3"><span class="verse-num v-3">3&nbsp;</span> Bu peygamberlik sözlerini okuyana, burada yazılanları dinleyip yerine getirene ne mutlu! Çünkü beklenen zaman yakındır.<h2>Yedi Kiliseye Selam</h2><br/>  </span></p><p>
<span class="verse Rev_1_4" data-osis="Rev.1.4"><span class="verse-num v-4-6">4-6&nbsp;</span>  Ben Yuhanna'dan, Asya İli'ndeki* yedi kiliseye selam! Var olan, var olmuş ve gelecek olandan, O'nun tahtının önünde bulunan yedi ruhtan ve ölüler arasından ilk doğan, dünya krallarına egemen olan güvenilir tanık İsa Mesih'ten sizlere lütuf ve esenlik olsun.<br/>Yücelik ve güç sonsuzlara dek, bizi seven, kanıyla bizi günahlarımızdan özgür kılmış ve bizi bir krallık haline getirip Babası Tanrı'nın hizmetinde kâhinler yapmış olan Mesih'in olsun! Amin.<br/>  </span></p><p>
<span class="verse Rev_1_7" data-osis="Rev.1.7"><span class="verse-num v-7">7&nbsp;</span>  İşte bulutlarla geliyor!<br/>Her göz O'nu görecek,<br/>O'nun bedenini deşmiş olanlar bile.<br/>O'nun için dövünecek yeryüzünün bütün halkları.<br/>Evet, böyle olacak! Amin.<br/>  </span></p><p>
<span class="verse Rev_1_8" data-osis="Rev.1.8"><span class="verse-num v-8">8&nbsp;</span>  Var olan, var olmuş ve gelecek olan, Her Şeye Gücü Yeten Rab Tanrı, "Alfa* ve Omega Ben'im" diyor.<h2>İlk ve Son İsa'dır</h2><br/>  </span>
<span class="verse Rev_1_9" data-osis="Rev.1.9"><span class="verse-num v-9">9&nbsp;</span> İsa'ya ait biri olarak sıkıntıda, tanrısal egemenlikte ve sabırda ortağınız ve kardeşiniz olan ben Yuhanna, Tanrı'nın sözü ve İsa'ya tanıklık uğruna Patmos denilen adada bulunuyordum. </span>
<span class="verse Rev_1_10" data-osis="Rev.1.10"><span class="verse-num v-10">10&nbsp;</span> Rab'bin gününde Ruh'un etkisinde kalarak arkamda borazan sesine benzer yüksek bir ses işittim. </span></p><p>
<span class="verse Rev_1_11" data-osis="Rev.1.11"><span class="verse-num v-11">11&nbsp;</span> Ses, "Gördüklerini kitaba yaz ve yedi kiliseye, yani Efes, İzmir, Bergama, Tiyatira, Sart, Filadelfya ve Laodikya'ya gönder" dedi.<br/>  </span>
<span class="verse Rev_1_12" data-osis="Rev.1.12"><span class="verse-num v-12-13">12-13&nbsp;</span>  Bana sesleneni görmek için arkama döndüm. Döndüğümde yedi altın kandillik ve bunların ortasında, giysileri ayağına kadar uzanan, göğsüne altın kuşak sarınmış, insanoğluna benzer birini gördüm. </span>
<span class="verse Rev_1_14" data-osis="Rev.1.14"><span class="verse-num v-14">14&nbsp;</span> Başı, saçı ak yapağı gibi beyaz, kar gibi bembeyazdı. Gözleri alev alev yanan ateşti sanki. </span>
<span class="verse Rev_1_15" data-osis="Rev.1.15"><span class="verse-num v-15">15&nbsp;</span> Ayakları, ocakta kor haline gelmiş parlak tunca benziyordu. Sesi, gürül gürül akan suların sesi gibiydi. </span>
<span class="verse Rev_1_16" data-osis="Rev.1.16"><span class="verse-num v-16">16&nbsp;</span> Sağ elinde yedi yıldız vardı. Ağzından iki ağızlı keskin bir kılıç uzanıyordu. Yüzü bütün gücüyle parlayan güneş gibiydi. </span>
<span class="verse Rev_1_17" data-osis="Rev.1.17"><span class="verse-num v-17">17&nbsp;</span>  O'nu görünce, ölü gibi ayaklarının dibine yığıldım. O ise sağ elini üzerime koyup şöyle dedi: "Korkma! İlk ve son Ben'im. </span>
<span class="verse Rev_1_18" data-osis="Rev.1.18"><span class="verse-num v-18">18&nbsp;</span> Diri Olan Ben'im. Ölmüştüm, ama işte sonsuzluklar boyunca diriyim. Ölümün ve ölüler diyarının anahtarları bendedir. </span>
<span class="verse Rev_1_19" data-osis="Rev.1.19"><span class="verse-num v-19">19&nbsp;</span> Bunun için gördüklerini, şimdi olanları ve bundan sonra olacakları yaz. </span>
<span class="verse Rev_1_20" data-osis="Rev.1.20"><span class="verse-num v-20">20&nbsp;</span> Sağ elimde gördüğün yedi yıldızla yedi altın kandilliğin sırrına gelince, yedi yıldız yedi kilisenin melekleri, yedi kandillikse yedi kilisedir."</span></p></div>
</div>
	<div data-role="footer" data-position="fixed">
		<div data-role="navbar">
			<ul>
				<li><a href="jude.1.html" data-icon="arrow-l">Yahuda 1</a></li>
				<li><a href="index.html" data-icon="home">Books</a></li>
				<li><a href="rev.2.html" data-icon="arrow-r">Vahiy 2</a></li>
			</ul>
		</div>
	</div>
</div>
</body>
</html>